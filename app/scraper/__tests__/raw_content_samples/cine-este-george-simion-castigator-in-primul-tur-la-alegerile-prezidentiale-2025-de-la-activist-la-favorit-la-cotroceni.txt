Rezultatele alegerilor prezidențiale 2025, primul tur, arată că George Simion se va confrunta cu Nicușor Dan în turul al doilea al scrutinului, programat pe 18 mai. 
George Simion, născut pe 21 septembrie 1986 în Focșani, este co-fondatorul și liderul partidului Alianței pentru Unirea Românilor (AUR), candidat la alegerile prezidențiale din 2025.



            Alegeri 2025
        




                    19:49
                

                    George Simion nu mai este favorit să câștige alegerile prezidențiale. Schimbare de ultim moment la casele de pariuri
                



                    19:05
                

                    Cursa pentru Cotroceni. Nicușor Dan s-a întâlnit cu susținătorii în Capitală, iar George Simion la serbări câmpenești în țară
                



                    18:41
                

                    Schismă aparentă în familia reprezentanților etniei ucrainene în România. Fantomatica UDUR și comunicatul ei
                



                    16:54
                

                    SURSE. Președintele interimar al PNL, avertisment: ”Abandonarea drumului nostru către Vest ar fi o catastrofă națională”
                


VEZI MAI MULTE ȘTIRI








Devenind rapid una dintre cele mai controversate figuri politice din România contemporană, parcursul său de la activist pentru unirea cu Republica Moldova la parlamentar și candidat prezidențial este marcat de controverse și un stil politic neconvențional.






Origini și educație
Provenit dintr-o familie modestă, Simion a absolvit Colegiul Național "Gheorghe Lazăr" din București în 2005 și Facultatea de Administrație și Afaceri a Universității București în 2008. Ulterior a finalizat un program de masterat la Universitatea "Alexandru Ioan Cuza" din Iași în 2010, cu o cercetare despre "Crimele comunismului".

Citește și 







George Simion nu mai este favorit să câștige alegerile prezidențiale. Schimbare de ultim moment la casele de pariuri



De unde este George Simion. Cine sunt părinții lui
Președintele AUR s-a născut pe 21 septembrie 1986, în Focșani, Vrancea.
”Sunt mândru că m-am născut în Focșani, orașul situat la porțile Moldovei și ale Munteniei, un loc unde istoria și cultura românească se întrepătrund într-un mod unic”, a scris chiar el pe blogul personal.






Mama lui George Simion ”este un om simplu, un român ca oricare altul, un om care trăiește în Focșani, acolo de unde sunt și eu”, a mai explicat candidatul la alegerile prezidențiale.
Mama lui George Simion, economist de profesie, l-a cunoscut pe viitorul tată al președintelui AUR la Academia de Studii Economice (ASE).
”După ce a terminat ASE-ul, acolo unde l-a cunoscut și pe tata, a lucrat ca economist, în contabilitate. A câștigat un salariu lunar modest, așa cum câștigă majoritatea românilor guvernați de PSD și PNL în ultimii 34 de ani.
Cu toate astea, a muncit din greu pentru a asigura un trai decent familiei noastre. Am văzut-o cum nu mânca și cum își lua de la gură ca să mă hrănească pe mine și pe sora mea, cum făcea drumuri de kilometri ca să economisească unul sau doi lei. În concluzie, despre mama pot spune că a fost cea care a adus pentru mine acel sentiment neclintit de a fi întotdeauna susținut, îndrumat și iubit”, a mai scris Simion pe blog.
De asemenea, liderul AUR a postat și pe Facebook fotografii cu ”mama lui George Simion”.
 
În decembrie 2023, într-o emisiune televizată, președintele PSD Marcel Ciolacu a avertizat că va spune ”adevărurile” despre familia lui George Simion.
„Domnule George Simion, cât timp mai doriți să spuneți neadevăruri despre mine și despre familia mea? Pentru că s-ar putea să mă decid și eu să spun adevărurile despre dumneavoastră”, i-a transmis Ciolacu lui Simion la Digi 24.
Simion a spus despre afirmația premierului și liderului PSD că este „o amenințare, dacă nu un șantaj”.
”Îl rog pe premierul Marcel Ciolacu să iasă mâine într-o conferință de presă, să aibă curaj măcar de data asta și să spună absolut tot ce știe despre familia mea. Ce vrea să spună? Că tata a căzut în patima alcoolului și e dependent de alcool?”, a replicat liderul AUR.
Ulterior, George Simion a publicat răspunsul său pe Facebook, cu mesajul ”Tatăl meu are o problemă cu alcoolul”.
Activismul unionist
Și-a început activitatea civică la doar 20 de ani, organizând proteste în sprijinul elevilor români din Republica Moldova.
În 2012, a coordonat un marș comemorativ la Chișinău cu 7.000 de participanți, marcând 200 de ani de la anexarea Basarabiei de către Imperiul Țarist. A fondat platforma "Acțiunea 2012", militând pentru reunificarea României cu Basarabia.
Activismul său i-a adus interdicții repetate de a intra în Republica Moldova. Prima interdicție a fost emisă în 2014, iar în 2024 a primit încă 5 ani de interdicție, premierul moldovean Dorin Recean declarând că Simion "face parte din efortul de destabilizare a statului".
De asemenea, conform declarațiilor fostului premier Marcel Ciolacu, Simion ar avea interdicție și în Ucraina.
Intrarea în politică
În 2019, Simion a candidat independent la alegerile europarlamentare, obținând doar 1,21% din voturi.
În același an, a fondat AUR, partid care a surprins la alegerile parlamentare din 2020, intrând în Parlament cu un discurs naționalist, conservator și anti-restricții în perioada pandemiei de COVID-19.
AUR a exploatat nemulțumirea populară față de restricțiile sanitare și a folosit intensiv rețelele sociale pentru a-și promova mesajele. Partidul a organizat proteste anti-mască și a susținut continuarea pelerinajelor religioase în timpul pandemiei.
În martie 2022, Simion a fost ales președinte unic al AUR, după ce anterior împărțise conducerea cu Claudiu Târziu. Deși inițial declarase că nu dorește să candideze la președinție în 2024, și-a schimbat poziția, anunțând oficial candidatura în iunie 2024.
Controversele lui George Simion
Cariera lui Simion este marcată de numeroase controverse și incidente:
- A fost implicat în multiple altercații verbale și fizice în Parlament, cel mai notabil cu fostul ministru al Energiei, Virgil Popescu, pe care l-a numit "hoț" și l-a prins de ceafă în timpul unei ședințe.
- A avut un schimb de replici vulgar cu Diana Șoșoacă în Parlament, când i-a spus: "Te agresez sexual, scroafo".
- A fost implicat într-un scandal cu jandarmii la 3 dimineața, fiind dus la secție pentru că ar fi condus fără permis.
- A recunoscut într-un podcast că a făcut evaziune fiscală când deținea o afacere.
- A fost acuzat că l-ar fi ajutat pe Silvestru Șoșoacă să falsifice semnături pentru europarlamentare.
- AUR a publicat o "listă neagră" a presei din România, demers asumat de Simion.
Alegerile prezidențiale 2024-2025
Contextul candidaturii lui Simion este marcat de anularea primului tur al alegerilor prezidențiale din noiembrie 2024 de către Curtea Constituțională. Inițial, turul doi ar fi trebuit să aibă loc pe 8 decembrie 2024 între Călin Georgescu (22,94%) și Elena Lasconi (19,17%).
După invalidarea candidaturii lui Călin Georgescu de către BEC și ulterior CCR, George Simion și-a anunțat candidatura oficială la alegerile prezidențiale reprogramate, fiind susținut și de Partidul Oamenilor Tineri (POT).
Este interesant că, anterior, Georgescu îl criticase pe Simion, afirmând că acesta "este omul altora, al celor care nu au nimic în comun cu binele poporului".
Cine l-a votat pe George Simion la alegerile prezidențiale din 4 mai, primul tur
În primul tur al alegerilor prezidențiale, care a avut loc în 4 mai 2025, candidatul susținut de AUR, George Simion, a obținut, în total, 3.862.761 de voturi (40,96 %), dintre care 587.190 de voturi au fost exprimate în străinătate.
Spre comparație, Nicușor Dan a obținut, în total, 1,979.767 voturi (20,99 %), dintre care 247.388 de voturi au fost exprimate în străinătate.
Potrivit Autorității Electorale Permanente, în România, George Simion a obținut voturi majoritare în 36 de regiuni, iar primele trei sunt următoarele:
1-Tulcea: 51,19 %

2-Gorj: 49,54 %

3-Suceava: 48,55 %
În ceea ce privește votul din străinătate, George Simion a obținut 40,96 % din voturile valabil exprimate, cu voturi majoritare în 22 de regiuni (spre deosebire de contracandidatul său, Nicușor Dan, 20,99 % din voturi - 68 de regiuni).
Președintele AUR a obținut cele mai multe voturi în țările din Europa, în timp ce Nicușor a luat voturi din SUA, Canada, Australia, Africa, America Latină.
Iată care sunt țările în care George Simion a obținut cele mai multe voturi:
Germania: 74,31 %

Italia: 73,66 %

Spania: 73,61 %

Austria: 68,76 %

Marea Britanie: 64,88 %

Franța: 62,2 %

Islanda: 57,75 %

Norvegia: 54,44 %

Grecia: 51,1 %

Danemarca: 48,41 %

Finlanda: 46,82 %

Rusia: 36,96 %

Belarus: 36,84 %

Ucraina: 36,54 %

Iordania: 34,36 %
Viața personală
George Simion s-a căsătorit cu Ilinca Munteanu, absolventă a Facultății de Drept, într-o ceremonie amplu mediatizată organizată în stil tradițional în Vâlcea.
Nunta a fost deschisă publicului larg și marcată de incidente precum o amenințare cu bombă la hotelul mirilor.
Pe 24 aprilie 2024, cuplul a devenit părinții unui băiat numit Radu.
Câți copii are George Simion
George Simion are un copil cu Ilinca Simion, un băiat, Radu, care s-a născut în aprilie 2024.
”Mulțumesc, m-ai făcut bogat: tată de băiat!”, a scris pe Facebook, la acea vreme, George Simion, publicând o fotografie cu Ilinca la maternitate.

Ilinca Simion a povestit în podcastul ”Altceva cu Adrian Artene” că Radu nu doarme bine atunci când tatăl său este plecat de acasă. În schimb, copilul îl urmărește pe tatăl său la televizor.
”Radu nu spune mama, a spus o singură dată mama, spune doar tata (…) Cum îi auzea vocea, imediat întorcea capul să se uite”, a spus Ilinca Simion.
Petrecerea de botez a lui Radu a fost transmisă LIVE pe contul de Facebook al lui George Simion.
 Facebook/George Simion
Acum, cei doi soți spun că își doresc mai mulți copii, în special o fată.
”Ne dorim cât mai mulți copii, cât o da Dumnezeu. Și o fată. Vrem să avem și o fată”, a spus George Simion în podcast.
Soția candidatului AUR alegerile prezidențiale din 18 mai 2025 a mai spus că ei au ales deja numele viitorului copil, ”dar nu-l spunem”.
„Vrem să avem o fetiță de care să aibă Radu grijă”, a spus Ilinca.
Programul politic
"Planul Simion" pentru prezidențiale cuprinde 200 de puncte, printre care:
- Reducerea numărului de parlamentari la 300
- Un guvern cu doar 12 ministere și maximum 50 de secretari de stat
- Tăierea ajutoarelor sociale pentru persoanele apte de muncă
- Reducerea taxării muncii
- "Împroprietărirea românilor" cu locuințe la prețul de 35.000 euro
- Refinanțarea creditelor cu dobândă zero
Averea declarată
Conform declarației de avere, Simion nu deține terenuri, clădiri sau mașini. În 2023, a câștigat 137.000 lei din indemnizația de deputat, iar soția sa a câștigat 8.250 lei pe an ca profesor.
Locuiește într-un apartament de 44,66 metri pătrați deținut de soția sa.






Urmărește Știrile PRO TV pe canalul de social media preferat:














































					Sursa: StirilePROTV


					Etichete:
					
					alegeri prezidentiale,
					
					george simion,
					
					candidati,
					
				

				Dată publicare:
				12-05-2025 14:41






        Articol recomandat de sport.ro
    



                NEWS ALERT Istvan Kovacs, în finala finalelor! Arbitrul român va conduce PSG – Inter în ultimul act Champions League